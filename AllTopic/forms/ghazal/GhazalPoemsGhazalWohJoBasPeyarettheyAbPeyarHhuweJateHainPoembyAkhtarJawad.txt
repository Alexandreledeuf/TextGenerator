Aur hain koi jo sarshar huwe jate hain,
Hum to bas yun hi gunahgar huwe jate hain.
Bebasihaye muhabbat ke mile gham jinse,
Wohi monis wohi gham khawar huwe jate hain.
Irtaqa ishq ka keya jane khilae keya gul,
Wo jo bas peyare they ab peyar huwe jate hain.
Tumne acha na kiya meri tamanna keyun ki,
Aaj hum apne talabgar huwey jate hain.
Jism ke ghao to bhar sakte hain lekin aiy dost,
Rooh ke zakhm giranbar huwe jate hain.
Jan aur dil tabahi to koi cheez na thi,
Apne afkar bhi beemar huwe jate hain,
Itni arzan to nahin jins-e-muhabbat yaro,
Lo yeh Akhtar bhi khareedar huwe jate hain.