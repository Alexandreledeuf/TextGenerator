Viraal (een geïnfecteerd blues sonnet)
Wij willen al onze uitingen viraal
Facebook en Twitter: graag viraal
We zijn er tuk op: veel kabaal
Acuut genoopt tot sociale isolatie
Een hard gelag en contra-intuïtief deze isolatie
Maar nu massaal en uitzinnig de bibberatie
Allen individueel en pleepapier heel veel
Jij pastasaus ik pak twee keer zoveel
Overvloedig blikvoer het hoofdbestanddeel
Zo bezorgd om onze fysieke zindelijkheid
Hoe staat het met onze morele zindelijkheid?
Weg alle gevoel voor proportie en redelijkheid
Zijn wij zo sociaal en nuchter
Koopdronken op strooptocht en toch nuchter?
Grote bek nu waar anders schuchter
Andere landen altijd wijzen op hun plichten
Nu de overheid wijzen op haar plichten
Kijk naar de rest hoe aanpak in te richten
Als een stel losgeslagen en doldwaze individuen
Oogsten wij nu de asociale revenuen